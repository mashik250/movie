নতুন ভোটারদের বাড়ি বাড়ি গিয়ে হালনাগাদ কার্যক্রমের তথ্য আপলোডের সময়সীমা আরও ৯ দিন বাড়িয়েছে নির্বাচন কমিশন (ইসি)। শুক্রবার (১১ এপ্রিল) পর্যন্ত এ সময় নির্ধারণ থাকলেও তা বাড়িয়ে ২০ এপ্রিল পর্যন্ত করেছে সংস্থাটি।

নির্দেশনায় বলা হয়েছে, বাড়ি বাড়ি গিয়ে ভোটার তালিকা হালনাগাদ উপলক্ষে সফটওয়্যারের সাহায্যে নতুন ভোটারের তথ্য (ডাটা) আপলোডের সময়সীমা নির্বাচন কমিশনের অনুমোদনক্রমে আগামী ২০ এপ্রিল পর্যন্ত বৃদ্ধি করা হলো।
